… è solo un primo parziale tentativo di lasciar trasparire il paesaggio dietro a uomini, gesti e parole; un paesaggio che i più non avvertono e che, per il suo stesso desiderio di quieta intimità, non può essere notato da chiunque. Un potenziamento tecnico dei singoli rumori o delle luci produce un effetto ridicolo perché delle mille voci non ne fa risaltare che una, così che l'intera azione pende da una parte soltanto.

XXVIII. Questo giusto equilibrio che si rende al vasto canto dello sfondo si preserva solo ammettendone l'intera estensione… L'equilibrio può essere raggiunto solo attraverso una rigorosa stilizzazione…

XXIX. È quel che avviene introducendo un coro che quieto si dispiega dietro il tremulo scintillare dei dialoghi. Così il silenzio nella sua vastità e nel suo significato continua ad agire incessante, le parole, in primo piano, appaiono come il suo naturale compimento e il canto della vita può trovare una sua piena rappresentazione… 

… Credo tenacemente che tutto questo si debba considerare azione.

Rainer Maria Rilke
Appunti sulla melodia delle cose
